# Freelancing u FBIH

Ukoliko radite kao freelancer u FBIH, prilikom svake uplate iz inozemstva duzni ste predati AMS obrazac, i platiti porez zajedno za zdravstvenim osiguranjem. Posto je ovo sve prilicno konfuzno, te se razlicito tumaci, kroz svoje iskustvo pokusat cu dati par savjeta.

## AMS Obrazac

Popunjen [AMS obrazac](http://www.pufbih.ba/v1/public/upload/obrasci/b839c-obrazac-ams_bos_web.pdf) predate na salteru porezne ispostave prema mjestu prebivalista. Isti izgleda ovako:

![b839c-obrazac-ams_bos_web.pdf](http://www.pufbih.ba/v1/public/upload/obrasci/b839c-obrazac-ams_bos_web.pdf)

**Napomena:** Prva kolona je `iznos koji dobijete * 0.8`, jer imate pravo na 20% rashoda.

Uz obrazac predate i dokaz o uplati, izvod iz banke gdje je prikazana ta uplata je dovoljna. Iskopirate i predate zajedno sa 2 primjerka AMS-a. Jedan primjerak AMS-a se vraca Vama da mozete cuvati kao dokaz da ste isti predali.

Za detalje o uplati javnih prihoda pitajte nekog u poreznoj, posto su racuni razliciti u svakom kantonu. Informacije imate i na stranici porezne uprave - http://www.pufbih.ba/v1/stranica/15, ali svakako pitajte.

## Zdravstveno Osiguranje

Zdravstveno osiguranje svakako placate kroz AMS obrazac, te imate pravo na isto. Tih 4% se dijeli na 89,80% koje ide kantonu, i 10,20% Federaciji.

Da bi to pravo ostvarili, morate se prijaviti u ZZO za dobrovoljno zdravstveno osiguranje prema clanu 27:

*Shodno odredbi člana 27. Zakona o zdravstvenom osiguranju moguće je lično se osigurati u obimu utvrđenom za članove porodice na taj način što će osoba uplaćivati lična sredstva kao doprinos za obavezno zdravstveno osiguranje, i to od dana prestanka svojstva osiguranika, odnosno najmanje 6 mjeseci unazad. S tim u vezi, novčana obaveza na ime doprinosa, na mjesečnom nivou, iznosi 5% od prosječne  bruto isplaćene plaće na području FBIH prema posljednjem objavljenom podatku Federalnog zavoda za statistiku, a koja je dostupna na http://fzs.ba. Slijedom navedenog, a kako bi ostvarila pravo na obavezno zdravstveno osiguranje po navedenom osnovu, neophodno je da podnese zahtjev i priloži slijedeću dokumentaciju: 1. Prijavnica Cipsa, 2. Uplatnica i 3. Uvjerenje Porezne uprave FBiH da nema tekućih osiguranja.*

Prvi put, platit cete puni iznos za 7 mjeseci (npr. 70 KM mjesecno), a dalje cete uplate izvrsiti preko AMS obrasca. Bitno je naglasiti, da ukoliko je iznos na AMS obrazcu iz kolone 2 manji od premije, u ovom slucaju 70KM, onda morate doplatiti razliku. Ukoliko je veci, nemate daljih koraka, samo vrsite uplate.

## PIO

Nemam detaljnih informacija za PIO, ali isto mozete dobrovoljno placati.

## GPD Obrazac

Na kraju godine, da bi imali pravo na povrat poreza kroz [licni odbitak](http://pufbih.ba/v1/public/upload/files/Licni_odbitak_i_porezna_kartica.pdf) trebate predati i [GPD obrazac](http://www.pufbih.ba/v1/public/upload/obrasci/a9d63-94b8a-obrazac_gpd_1051_ver1__bos_web2.pdf). Mislim da GPD obrazac svakako trebate predati, tako da iskoristite pravo koje imate kroz licne odbitke.

*Na temelju člana 24. Zakona o porezu na dohodak, obveznici poreza na dohodak – rezidenti Federacije, imaju pravo na osnovni lični odbitak i lične odbitke po osnovu izdržavanja članova uže porodice i invalidnosti, tj. vlastite i/ili invalidnosti članova uže porodice koje izdržavaju, ukoliko su od Porezne uprave pribavili svoju poreznu karticu.*

Poreznu karticu mozete izvaditi u poreznoj ispostavi, opet prema mjestu prebivalista. (potreban cips)

GPD obrazac se predaje do 31. Marta, za prethodnu godinu. U dio sa licnim odbitcima dodajete ukupan iznos licnog odbitka, `300KM * broj mjeseci` u kojima ste primili uplate. Licni odbitak moze biti i veci, ovih 300KM je ukoliko je porezni koeficijent `1.0`.
